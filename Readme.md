
*«Аналіз впливу зброї, що знаходиться в приватній власності, на індекс злочинності та на рівень якості життя по країнам»* 
 ---
Нещодавно в Україні проводилось опитування щодо введення дозволу на носіння зброї з собою в громадських місцях або дозвіл на володіння зброєю та зберіганням її вдома. Це опитування призвело до різних реакцій та питань у населення.
В рамках даної курсової роботи розроблено сховище даних з *кількістю зброї, що знаходиться в приватній власності, рівнем злочинності по країнам, та такими статистичними характеристиками країн як валовий національний дохід(ВНД), рівень якості життя, група доходу людей по країнам (залежить від ВНД - високий, низький, середній), регіон, материк* (останні дві характеристики були використані для методу кластеризації). 

Розгляд питання про обіг вогнепальної зброї серед громадян відбувається неодноразово в Україні вже не перший рік. Напередодні повномасштабного вторгнення 23 лютого цього року Верховна Рада України ухвалила у першому читанні законопроект про обіг вогнепальної зброї. Проте думки населення щодо цього суттєво відрізняються. Зокрема, є як прихильники, так і противники обігу короткоствольної вогнепальної зброї серед цивільних.

 ----------
За дорученням Президента України, було проведено опитування: **"Який варіант володіння зброєю в Україні ви вважаєте доречним?"**
- Варіант 1. Пістолети можуть мати усі громадяни, які відповідають закону, проте носити зброю заборонено. Зберігати можна буде лише вдома, використовувати у тирах та на стрільбищі. 
- Варіант 2. Пістолети можуть мати всі громадяни, які відповідають вимогам закону, та можуть вільно носити із собою у громадських місцях.
- Варіант 3. Пістолети категорично не повинні звертатись серед цивільного населення.

**Результати опитування були такі:**
- 58,75% — вважають, що всі громадяни, які відповідають вимогам закону, можуть мати пістолет та вільно носити його з собою в громадських місцях;
- 21,82% — зазначають, що пістолети категорично не повинні бути в обігу серед цивільного населення;
- 19,43% — відзначили, що пістолети можуть мати всі громадяни, які відповідають закону, та використовувати їх тільки в тирах чи на стрільбищах. У такому разі носити зброю з собою заборонено.
--

Отже, для відповіді на питання щодо легалізації зброї та які з цього будуть наслідки, був проведений експеримент щодо пошуку залежності між цим фактором та злочинністю в країні.




